Esimese kontrolltööga sarnaneva kolme alapunktiga ülesande lahendus

kirjeldus:

Libisev keskmine

* Koosta funktsioon kolme arvu aritmeetilise keskmise leidmiseks. Katseta.

* Koosta funktsioon massiivi libiseva keskmise leidmiseks. Väljundiks on massiiv, mis on sisendist kahe elemendi võrra lühem ning mille iga elemendi väärtuseks on sisendmassiivi vastava elemendi ning selle järgmise ja ülejärgmise elemendi keskmine.

* Koosta klass, mille eksemplarile saab vastava käsuga lisada arve. Teise käsuga saab küsida nende arvude libiseva keskmise massiivi vastavalt eelmise punkti juhendile. Koosta kood nõnda, et uue arvu lisamisel eksemplarile tehtaks uusi arvutusi võimalikult vähe (st. ei arvutataks kogu tulemust massiivi algusest uuesti)



Hulknurk

* Koosta klass, milles on üks massiiv kolmnurga x-koordinaatide hoidmiseks ning teine massiiv y-koordinaatide hoidmiseks. Koosta klassist kaks eksemplari, määra algväärtused ning trüki andmed välja.

* Lisa klassile käsklus punkti koordinaadipaari lisamiseks. Käsklusena väljasta tekkiva hulknurga ümbermõõt (küljepikkuste summa).

* Kuva tekkiv hulknurk graafiliselt, kirjuta külgede juurde nende pikkused ning hulknurga keskele kogu ümbermõõt.